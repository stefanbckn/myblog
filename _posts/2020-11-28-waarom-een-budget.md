---
layout: post
title: Waarom een budget?
date: 2020-11-28 13:51:01 +0100
tags: [budget,ynab]
categories: [budget]
---

Zelf was ik al een tijdje bezig met een eigen budget maar het heeft tot eind juli geduurd om Kristl volledig mee te krijgen in [YNAB][YNAB] (referral link).<!--more--> Ondertussen zijn we een paar maanden verder en is het registreren van uitgaven in het budget een gewoonte geworden. De volgende stap is om niet meer naar de bankrekening te kijken of we geld hebben maar naar de bewuste YNAB-categorie.



#### Waarom budgeteren?

**We hebben geen geldproblemen, verdienen goed, dus waarom zouden we in godsnaam een budget starten. En is dit niet te beperkend?**

Er waren voor mij twee grote redenen om te starten met ons budget. Ten eerste zocht ik een manier om erachter te komen waar ons geld naar toe ging en of dit écht nodig is. Ten tweede wou ik meer sparen voor de toekomst; studies voor Emiel, vakanties, pensioen...
In mijn zoektocht naar een goede manier om dit aan te pakken kwam ik al snel terecht bij excel. Dit kon werken maar voelde toch vooral als *high maintenance*. Een nieuwe zoektocht bracht me tot bij YNAB en hun methode. Alles viel op zijn plaats en ons budget was vertrokken.

#### Wat is nu YNAB?

YNAB staat voor *You need a Budget* en is een web app gebaseerd op de *zero-based budgeting* methode. Er zijn 4 regels:
1. *Give every dollar a job*: Elke EURO die je verdiend hebt ga je een job geven (bv. lening, huur, elektricteit,...)
2. *Embrace your true expenses*: Jaarlijks heb je grote rekeningen. Behandel deze als een maandelijkse kost waardoor je op het moment van de betaling het geld gewoon beschikbaar hebt.
3. *Roll with the punches*: Als je in een bepaalde categorie teveel uitgeeft dan kan je geld zoeken in andere categorieën.
4. *Age your money*: Zorg ervoor dat je met het geld van de vorige maand alle uitgaven van de huidige maand kan betalen.

Al deze regels komen aan bod in de volgende blogposts.


[YNAB]: https://ynab.com/referral/?ref=nK4-awM84GDPqxy7&utm_source=customer_referral